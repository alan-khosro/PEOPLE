آقای حامد اسماعیلیون کسیه که بسیاری از تظاهراتهای گسترده خارج از کشور رو ساماندهی کرده و به نظر من یکی از رهبران خیزش علیه رژیم جمهوری اسلامیه. مردی متواضع فهیم و کاردان. ایشون خانواده نازنینش رو در صانعه سرنگونی هواپیمای اوکراینی توسط سپاه از دست داد و هم و غم خودش رو در مبارزه علیه رژیم جمهوری اسلامی به کار بسته
حامد اسماعیلیون در مصاحبه ای گفت رژیم ایران یک حکومت مافیایی هست که به نظرم برداشتی بسیار درست و عمیقه. مثل مافیا یه خونواده هزاردستانند که اغلب هم سببی و نصبی و دور و نزدیک به هم مرتبطند. به معنای کلمه پارتی بازیه که تو انگلیسی میشه نپوتیسم یعنی برادرزاده گرایی یا فامیل بازی. سابقه اش ماله دوران حکومت کلیساست. بسیاری از کشیشها فرزند نداشتند (چون کشیشها تو کاتولیک حق ازداج ندارند) و در نتیجه برادرزاده و خواهرزاده های سببی و نصبیشون رو ترفیع میدادند. حالا به هر فامیل بازی و دوست بازی و پارتی بازی میگن نپوتیسم. به نوعی مافیاگرایی هم همونه. یه گروه اقلیت صاحب قدرتند و خودشون رو بر حق میدونند که حکومت کنند. قدرت بینشون دست به دست تقسیم میشه. همه چیز به اطاعت محض و سرسپردگی ختم میشه. فساد و سرپوش گذاشتن و ترور و وحشت موضوعی همه گیره. یه عده هم باور دارند که اینها باید حکومت کنند چون از ما بهتر هستند یا امنیت میسازند یا هویت ما رو تشکیل میدند
به نظرم درک و تحلیل عمیق و مناسبیه
ولی من به این موضوع خیلی فکر کردم. حکومت ایران رو میشه همون حکومت کلیسا در قرون وسطا دونست در ابعاد کوچکتر یک حکومت دیکتاتوری مذهبی بسته ایدیولوژیک فاسد و مافیایی
ولی اخیرا فکر کردم موضوع از این فراتره. یعنی از دید من حکومت ایران در دنیای مدرن یک نوع تبلور نژاد پرستی و آپارتاید هست. ممکنه بگید بحث نژادها و رنگ پوست نیست. ولی کار این حکومت اینه که مردم رو به دو دسته اقلیت خودی و اکثریت ناخودی تقسیم کرده. خیلیها مثل علی دایی میگن اگه تو این کشور یه کم بزرگ بشی ولی به رنگ این جماعت حاکم نباشی یعنی سرسپرده و مطیع و معتمد و وصل و جانماز آبکش و پاچه خوار و به معنای واقعی کلمه مذاب و معتقد به سیستم نباشی نمیذارند بزرگ بشی تو هیچ زمینه ای چه اقتصادی و تجاری و سیاسی و مردمی و ... میزنندت چون خطرناک میشی
مثلا یک فرد معمولی مثل من اگه از کشور ایران که توش بزرگ شده مردم و فرهنگش رو مثل کف دست میشناسه اگه تو اتوبوس بشینه میتونه بقیه افراد رو به قول معروف بخونه بخواد تو سیاست یا فرهنگ یا اقتصاد به جایی برسه راه بسته است. میتونه یه استاد یا معلم یا دکتر یا مهندس بشه میتونه حمال باشه ولی نمیتونه سری تو سرها باشه. همین آدم اگه مهاجرت کنه بره یه کشور دیگه تو امریکا و اروپا و شهروند بشه. نه فرهنگ و زبان و تاریخ و مردم اونجا رو خوب بلده و نه اون امتیازاتی که تو ایران به لحاظ شناخت و تحصیلات رو داره. ولی میتونه وارد تجارت و فرهنگ و سیاست بشه. احتمال اینکه حتا شهردار یا فرماندار یا وزیر یا نماینده بشه خیلی بیشتره (هر چند نموتونه به سادگی با بدنه جامعه رابطه برقرار کنه) تا در کشور ایران کشور خودش. چون به رنگ این جماعت مذاب خودی نیست. این شامل ۹۵ درصد جامعه ایران میشه. از دید من این یعنی آپارتاید یعنی نژاد پرستی یعنی بن بست. تنها راه سرنگونیه. این حرفهای به ظاهر فلسفی ولی در باطن بی رمقی که اصلاح طلبها و اصلاحاتچیها و وسط بازها و عافیت اندیشها مطرح میکنند یا از سر ترسه یا از سر نفاق و فرصت طلبیه یا از سر درک پایین از تاریخ سیاسی جهان